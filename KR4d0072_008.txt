# -*- mode: mandoku-view; -*-
#+TITLE: 嘉祐集
#+DATE: 2015-08-24 23:52:53.638406
#+PROPERTY: ID KR4d0072
#+PROPERTY: BASEEDITION SBCK
#+PROPERTY: JUAN 卷八
<pb:KR4d0072_WYG_008-1a>¶
欽定四庫全書¶
　嘉祐集巻八¶
　　　　　　　　　　　　　宋　蘓洵　撰¶
　　太𤣥論上¶
蘇子曰言無有善惡也苟有得乎吾心而言也則其辭¶
不索而獲夫子之於易吾見其思焉而得之者也於春¶
秋吾見其感焉而得之者也於論語吾見其觸焉而得¶
之者也思焉而得故其言深感焉而得故其言切觸焉¶
<pb:KR4d0072_WYG_008-1b>¶
而得故其言易聖人之言得之天而不以人叅焉故夫¶
後之學者可以天遇而不可以人得也方其為書也猶¶
其為言也方其為言也猶其為心也書有以加乎其言¶
言有以加乎其心聖人以為自欺後之不得乎其心而¶
為言不得乎其言而為書吾於揚雄見之矣疑而問問¶
而辯問辯之道也揚雄之法言辯乎其不足問也問乎¶
其不足疑也求聞於後世而不待其有得君子無取焉¶
耳太𤣥者雄之所以自附於夫子而無得於心者也使¶
<pb:KR4d0072_WYG_008-2a>¶
雄有得於心吾知太𤣥之不作何則瘍醫之不為疾醫¶
樂其有得於瘍也疾醫之不能為而喪其所以為瘍此¶
瘍醫之所懼也若夫妄人礪鍼磨砭乃欲為俞跗扁鵲¶
之事彼誠無得於心而侈於外也使雄有孟軻之書而¶
肯以為太𤣥耶惟其所得之不足樂故大為之名以僥¶
倖於聖人而已且夫易之所為作者雄不知也以為為¶
數耶以為為道耶惟其為道也故六十卦而無加六十¶
四卦而無損及其以為數而後有六日七分之説生焉¶
<pb:KR4d0072_WYG_008-2b>¶
聖人之意曰六十四卦者易也六日七分者吾以為厯¶
也在厯以數勝在易以道勝然則易之所為作其亦可¶
知矣盖自漢以来六經始有異論夫聖人之言無所不¶
通而其用意固有所在也惟其求而不可得於是乃始¶
雜取天下竒怪可喜之説而納諸其中而天下之工乎¶
曲學小數者亦欲自附於六經以求信於天下然而君¶
子不取也太𤣥者雄所以擬易也觀其始於一而終於¶
八十一是四乗之極而不可加也從三方之算而九之¶
<pb:KR4d0072_WYG_008-3a>¶
并夜於晝為二百四十有三日三分其方而一以為三¶
州三分其州而一以為三部二分其部而一以為三家¶
此猶六十之不可加而六十四之不可損也雄以為未¶
也從而加之曰踦又曰贏曰吾以求合乎三百六十有¶
五與夫四分之一者也曰踦也曰贏也是何為者或曰¶
以象四分之一四分之一在贏而不在踦踦者斗之二¶
十六也或曰以象閏閏之積也起於難之七而於此加¶
焉是强為之辭也且其言曰譬諸人増則贅而割則虧¶
<pb:KR4d0072_WYG_008-3b>¶
今也重不足於厯而輕以其書加焉是不為太𤣥也為¶
太初厯也聖人之所略揚雄之所詳聖人之所重揚雄¶
之所忽是其為道不足取也道之不足取也吾乃今求¶
其數求合乎三百六十有五與夫四分之一者固雄意¶
也賛之七百三十有一是日之三百六十有五與夫四¶
分之一也後之學者曰吾不知夫二十八宿之次與夫¶
日行之度也而於太𤣥焉求之則吾懼夫積日之無以¶
處也厯者天下之至微要之千載而可行者也四分而¶
<pb:KR4d0072_WYG_008-4a>¶
加一是四嵗而加一日也率四嵗而加之千載之後吾¶
恐大冬之為大夏也且夫四分其日而賛得二焉故賛¶
者可以為偶而不可以為竒其勢然也雄之所欲加者¶
四分之三而所加者四是其為數不足多也君子之為¶
書猶工人之作器也見其形以知其用有鼎而加柄焉¶
是無問其工之材不材與其金之良苦而其不可以為¶
鼎者固已明矣况乎加踦與贏而不合乎二十八宿之¶
度是柄而不任操吾無取也巳¶
<pb:KR4d0072_WYG_008-4b>¶
　　太𤣥論中¶
四分日之一或曰一百分日之二十五在四以為一在¶
百以為二十五唯其所在而加之豈有常數㢤六日七¶
分者以八十言者也苟有以適於用吾斯從而加之矣¶
坎離震兑各守其方而六十卦之爻分㪚於三百六十¶
日聖人不以五日四分日之一者害其為易而以七分¶
者加焉此非有所法乎日月星辰之度天地五行之數¶
也以為上之不可以八而下之不可以六故以七分者¶
<pb:KR4d0072_WYG_008-5a>¶
加之使夫易者亦不為無用於厯而已矣夫八十分與¶
夫七分者皆非其所以為易也上下而為卦九六而為¶
爻此其所以為易也聖人不於其所以為易者加之故¶
加焉而不害其為易若夫四位而為首九行而為賛此¶
此正其所以為太𤣥者也而雄於此加焉故吾不知其¶
為太𤣥也始於中之一而訖於養之九闕焉而未見者¶
四分日之三而已矣以一百八分而為日以一分而加¶
之一首之外盡八十一首而四分日之三者可以見矣¶
<pb:KR4d0072_WYG_008-5b>¶
觀周之一知晝夜之不在乎竒偶而在其所承觀中之¶
九知休咎之不在乎晝夜而在其所處故積其分至於¶
養之九而可以無患盖易之本六日以為卦太𤣥之初¶
四日有半以為首而皆以四百八十七分求合乎二十¶
八宿之度加分而其數定去踦贏而其道勝吾無憾焉¶
耳¶
　　太𤣥論下¶
太𤣥之䇿三十有六虛三而三十有三用焉曰其説出¶
<pb:KR4d0072_WYG_008-6a>¶
於易易曰大衍之數五十其用四十有九是雄之所以¶
為虚三之説也夫大衍之數是數之宗而萬物之所取¶
用也今夫蓍亦用者之一而已矣或用其千萬或用其¶
一二唯其所用而蓍也用其四十有九焉五者生之終¶
也十者成之極也生之終成之極則天下又何以過之¶
故曰五十五十者五十有五云也非四十有九而益一¶
云也天下之數於是宗焉則𤣥無乃亦将取之且夫四¶
十有九者豈有他㢤極其所當用之數而取之於大衍¶
<pb:KR4d0072_WYG_008-6b>¶
者衍其所當用之䇿數而舉其大略焉耳吾將以老陽¶
之九而明之則夫七八六者可以從而見焉今夫一爻¶
而三變一變而挂一是三用也四四揲之歸竒於扐是¶
十用也既扐而數其餘是三十有六用也三與十與三¶
十六而四十九之數成焉増之則贏損之則虧四十有¶
九足以成爻而未始有虚一之道吾不知先儒何從而¶
得之也聖人之所為當然而然耳區區於天地五行之¶
數而牽合於其間者亦見其勞而無取矣聖人觀乎三¶
<pb:KR4d0072_WYG_008-7a>¶
才之體而取諸其象故八卦皆以三畫及其欲推之於¶
六十四也則從而六之吾又不知先儒之何以配乎六¶
也聖人之意直曰非六無以變非六無以變是非四十¶
九無以揲也太𤣥之算極於三以三而計之掛其一再¶
扐其五而數其餘之二十七是亦三十三之數不可以¶
有加也今其説曰三六又曰二九又曰倍天之數又曰¶
地虚三以扐天三皆求易之過也夫卜筮者聖人所以¶
探吉凶之四然故為是不可逆知之數而寓諸其無心¶
<pb:KR4d0072_WYG_008-7b>¶
之物故雖折草毁瓦而皆有以前禍福之兆聖人懼無¶
以自神其心而交於𠖇莫恍惚之間也故擇時日登龜¶
取蓍而廟蔵焉聖人之視蓍龜也若或依之以自神其¶
心而非蓍龜之能靈也况乎區區牽合於天地五行之¶
數其説固已迂矣卜筮者為不可逆知者也旦筮用三¶
經皆竒夕筮用三緯日中夜中用二經一緯皆竒偶雜¶
則是吉凶之純駁不在其逢而在其時使夫旦筮者不¶
為大休則為大咎而日中夜中與夫夕筮者大休大咎¶
<pb:KR4d0072_WYG_008-8a>¶
終不可得而遇也中之九曰顛靈氣形反當晝而凶盖¶
有之矣占從其詞不從其數其誰曰不可吾欲去其踦¶
與其贏加其首之一分損其蓍之三䇿不從其數之可¶
以逆知而從其詞之不可以前定庶乎其無罪也¶
　　太𤣥縂例引¶
吾既作太𤣥論或者讀揚子之書未知其詳而以意詰¶
吾説病辭之不給也為作此例凡雄之法與夫先儒之¶
論其可取者皆在有未盡傳之已意曰姑觀是焉盖雄¶
<pb:KR4d0072_WYG_008-8b>¶
者好竒而務深故辭多夸大而可觀者鮮始之以十八¶
䇿中之以三十六終之以七十二積之以二萬六千二¶
百四十四張而不已誰不能然盖總例之外無觀焉¶
　　四位¶
𤣥首之數在乎方州部家(推𤣥算/備矣)初揲而得之為家逆¶
而次之極於方凡所以謂之方州部家者義不在乎其¶
數也取天下有别之名而加之耳夫天下之大所以略¶
别之者謂之方方之中分之稍詳者謂之州舉一類而¶
<pb:KR4d0072_WYG_008-9a>¶
為之所者謂之部舉一人而為之别者謂之家盖方者¶
别之大而家者其小别者也故𤣥家一一而轉而有八¶
十一家部三三而轉而有七十七部州九九而轉而有¶
九州方二十七而轉而有三方四者旋相為配而無所¶
不遇故有八十一首¶
　　九贊¶
方州部家之於𤣥一首而加一算故四位皆及於三而¶
其算止於八十一率一算而九贊系之贊者所以為首¶
<pb:KR4d0072_WYG_008-9b>¶
之日而算者所以為首之次也故二者竝行而其用各¶
異非如易之六畫有以應乎六爻之辭也𤣥之大體以¶
二賛而當一日賛之竒偶或以為晝或以為夜竒首之¶
晝在乎賛之竒偶首之晝在乎賛之偶率十有八賛而¶
後九日備一首而九賛其勢然也故於九賛之間三三¶
相附以當天之始中終地之下中上與人之思禍福三¶
者自相變而皆可以當其一首之賛故𤣥之所以有九¶
行者亦以其賛言也五行之次水始於一六土終五十¶
<pb:KR4d0072_WYG_008-10a>¶
而𤣥數不及十説者以為土君象也水火木金四者是¶
當先後於土者也至於八十一首之間則亦以九九相¶
從以當天地人三者之變與夫九行之數故舉其首之¶
當水與天之始始地之下下人之思内者以為九天(謂/中)¶
(羨從更晬廓/減沉成也)¶
　　八十一首¶
一首而九賛二賛為一日率一首而四日有半竒首之¶
次九為偶首初一日之盡故自竒之一至於偶之一而¶
<pb:KR4d0072_WYG_008-10b>¶
後得為五日觀范望之注而考之其星度則竒首之九¶
賛為五日而偶首止於四(范注周之初一日入牛六/度礥之初一日入女二度)𤣥¶
棿曰九日平分范説非也盖一首之數定而八十一首¶
之數從可知矣日之周天三百六十五度四分度之一¶
𤣥之八十一首而未増踦贏也當其三百六十四度有¶
半於天度為不及故踦與贏者又加其一度焉(𤣥論/備矣)夫¶
方州部家之算雖無與乎賛之日然及夫推而求其日¶
也皆舉算而以九乘焉故夫算者亦可以通之於日也¶
<pb:KR4d0072_WYG_008-11a>¶
四位皆及於三而周天之日亦可以槩見於其中矣三¶
方之算五十有四九之半之為二百四十三日三州之¶
算十有八九之半之為八十一日三部之算六九之半¶
之為二十七日三家之算三九之半之為十三日有半¶
而踦贏不與焉故列方州部家之極數而以所得之日¶
系之其下而為圖(𤣥以太初厯作故/節候星度皆據焉)¶
　　三方¶
(中一牛/二冬至)　(三/四)　　(五/六)　　(七/八)　　(九一/周)　(二/三)¶
<pb:KR4d0072_WYG_008-11b>¶
(四/五)　　　(六/七)　　(八/九)女　(礥一/二)　(三/四)　　(五/六)¶
(七/八)　　　(九一/閑)　(二/三)　　(四/五)小寒(六/七)　　(八/九)¶
(少一/二)　　(三/四)　　(五/六)虚　(七/八)　　(九一/戾)　(二/三)¶
(四/五)　　　(六/七)　　(八/九)　　(上一/二)　(三/四)　　(五/六)¶
(七危/八)大寒(九一/十)　(二/三)　　(四/五)　　(六/七)　　(八/九)¶
(&KR1395;一/二)　　(三/四)　　(五/六)　　(七/八)　　(九一/羡)　(二/三)¶
(四/五)　　　(六/七)　　(八/九)　　(差一/二)立春(三/四)　　(五/六)室¶
(七/八)　　　(九一/童)　(二/三)　　(四/五)　　(六/七)　　(八/九)¶
<pb:KR4d0072_WYG_008-12a>¶
(増一/二)　　(三/四)　　(五/六)　　(七/八)　　(九一/鋭)　　(二/三)¶
(四/五)雨水　(六/七)　　(八/九)　　(達一/二)壁(三/四)　　　(五/六)¶
(七/八)　　　(九一/交)　(二/三)　　(四/五)　　(六/七)　　　(八/九)¶
(耎一/二)奎　(三/四)　　(五/六)　　(七/八)　　(九一/徯)驚蟄(二/三)¶
(四/五)　　　(六/七)　　(八/九)　　(從一/二)　(三/四)　　　(五/六)¶
(七/八)　　　(九一/進)　(二/三)　　(四/五)　　(六/七)婁　　(八/九)¶
(釋一/二)　　(三/四)春分(五/六)　　(七/八)　　(九一/格)　　(二/三)¶
(四/五)　　　(六/七)　　(八/九)　　(夷一/二)　(三/四)胃　　(五/六)¶
<pb:KR4d0072_WYG_008-12b>¶
(七/八)　　　(九一/藥)　(二/三)　　(四/五)　　(六/七)清明(八/九)¶
(爭一/二)　　(三/四)　　(五/六)　　(七/八)　　(九一/務)　(二/三)¶
(四/五)昴　　(六/七)　　(八/九)　　(亊一/二)　(三/四)　　(五/六)¶
(七/八)　　　(九一/更)穀雨(二/三)　　(四/五)　　(六/七)　　(八/九)畢¶
(斷一/二)　　(三/四)　　(五/六)　　(七/八)　　(九一/毅)　(二/三)¶
(四/五)　　　(六/七)　　(八/九)　　(裝一/二)　(三/四)立夏(五/六)¶
(七/八)　　　(九一/衆)　(二/三)　　(四/五)觜　(六/七)　　(八/九)參¶
(密一/二)　　(三/四)　　(五/六)　　(七/八)　　(九一/親)　(二/三)¶
<pb:KR4d0072_WYG_008-13a>¶
(四/五)　　　(六/七)　　(八井/九)小滿(斂一/二)　(三/四)　　(五/六)¶
(七/八)　　　(九一/彊)　　(二/三)　　(四/五)　　(六/七)　　(八/九)¶
(晬一/二)　　(三/四)　　(五/六)　　(七/八)　　(九一/盛)　(二/三)芒種¶
(四/五)　　　(六/七)　　(八/九)　　(居一/二)　(三/四)　　(五/六)¶
(七/八)　　　(九一/法)　(二/三)　　(四/五)　　(六/七)　　(八/九)¶
(應一/二)　　(三/四)　　(五/六)夏至(七/八)　　(九一/迎)　(二/三)鬼¶
(四/五)　　　(六/七)　　(八/九)　　(遇一/二)栁　(三/四)　　(五/六)¶
(七/八)　　　(九一/竈)　(二/三)　　(四/五)　　(六/七)　　(八/九)小暑¶
<pb:KR4d0072_WYG_008-13b>¶
(大一/二)　　(三/四)　　(五/六)　　(七/八)　　(九一/廓)　(二/三)¶
(四/五)星　　(六/七)　　(八/九)　　(文一/二)　(三/四)　　(五/六)¶
(七/八)　　　(九一/禮)張　(二/三)　　(四/五)大暑(六/七)　　(八/九)¶
(逃一/二)　　(三/四)　　(五/六)　　(七/八)　　(九一/唐)　(二/三)¶
(四/五)　　　(六/七)　　(八/九)　　(常一/二)　(三/四)　　(五/六)¶
(七/八)立秋　(九一/度)翼　(二/三)　　(四/五)　　(六/七)　　(八/九)¶
(永一/二)　　(三/四)　　(五/六)　　(七/八)　　(九一/昆)　　(二/三)¶
　　三州¶
<pb:KR4d0072_WYG_008-14a>¶
(減一/二)處暑(三/四)　　(五/六)　　(七/八)　　(九一/唫)軫　(二/三)¶
(四/五)　　　(六/七)　　(八/九)　　(守一/二)　(三/四)　　(五/六)¶
(七/八)　　　(九一/翕)　　(二/三)　　(四/五)白露(六/七)　　(八/九)¶
(聚一/二)　　　(三/四)　　(五/六)　　(七/八)角　(九一/積)　　(二/三)¶
(四/五)　　　(六/七)　　(八/九)　　(飾一/二)　　(三/四)　　(五/六)¶
(七/八)秋分　(九一/疑)　　(二/三)　　(四/五)亢　(六/七)　　(八/九)¶
(視一/二)　　　(三/四)　　(五/六)　　(七/八)　　(九一/沈)　　(二/三)¶
(四/五)氐　　(六/七)　　(八/九)　　(内一/二)　(三/四)　　(五/六)¶
<pb:KR4d0072_WYG_008-14b>¶
(七/八)　　　(九一/去)　　(二/三)　　(四/五)　　(六/七)　　(八/九)¶
(晦一/二)　　　(三/四)　　(五/六)　　(七/八)房　(九一/瞢)　　(二/三)¶
(四/五)　　　(六/七)霜降(八/九)心　(窮一/二)　　(三/四)　　(五/六)¶
(七/八)　　　(九一/割)尾　(二/三)　　(四/五)　　(六/七)　　(八/九)¶
(止一/二)　　　(三/四)　　(五/六)　　(七/八)　　(九一/堅)立冬(二/三)¶
(四/五)　　　(六/七)　　(八/九)¶
　　九部¶
(成一/二)　　　(三/四)　　(五/六)　　(七/八)　　(九一/鬬)箕　(二/三)¶
<pb:KR4d0072_WYG_008-15a>¶
(四/五)　　　(六/七)　　(八/九)　　(失一/二)　　(三/四)小雪(五/六)¶
(七/八)　　　(九一/劇)　　(二/三)　　(四/五)斗　(六/七)　　(八/九)¶
(馴一/二)　　(三/四)　　(五/六)　　(七/八)　　(九一/将)　　(二/三)¶
(四/五)　　　(六/七)　　(八/九)大雪¶
　　三家¶
(難一/二)　　　(三/四)　　(五/六)　　(七/八)　　(九一/勤)　　(二/三)¶
(四/五)　　　(六/七)　　(八/九)　　(養一/二)　　(三/四)　　(五/六)¶
　　揲法¶
<pb:KR4d0072_WYG_008-15b>¶
三十有六而䇿視焉天以三分終於六成故十八䇿(一/二)¶
(三之别數是為三分三分之積數是/為六成三六之相乘是為十八䇿)天不施地不成因¶
而倍之地則虚三以扮天故蓍之數三十有六而揲用¶
三十三别一以挂於左手之小指中分其餘以三數之¶
并餘於扐再扐之後而三數其餘七為一八為二九為¶
三八扐而四位成雄之説曰一扐之後而數其餘夫一¶
挂一扐之多不過乎六既六而其餘二十七者可以為¶
九而不可以為八九况夫不至於六㢤太𤣥雄作其揲¶
<pb:KR4d0072_WYG_008-16a>¶
法宜不謬意者傳之失也王涯之説一扐之後而三三¶
數之三七之餘而一一數之及八以為二及九以為三¶
不及八不及九從三三之數而以三七為一是苟以牽¶
合乎一扐之言而不知夫八者須挂一扐三而後成而¶
扐終不可以三也易之三揲也每分□挂而列乎三指¶
之間𤣥之再扐也再扐不挂而歸於初扐之指吾於其¶
挂而後分也見焉易分而後挂故每分輒挂挂必異處¶
故列乎三指之間𤣥挂而後分故再扐不挂再扐不挂¶
<pb:KR4d0072_WYG_008-16b>¶
故歸於初扐之指指者視其挂者也然則不再扐而知¶
雄之不先挂也¶
　　占法¶
占有四曰星曰時曰數曰辭星者二十八宿與五行之¶
從違也(如中水牛北方宿/則是星從否則違)時者所筮之時與所遇之首¶
之從違也(如冬至以後筮而反遇應以/下之首則是時違否則從)數者首贊竒偶¶
之從違也(一三五七九陽家之晝隂家之夜二四六八/陽家之夜隂家之晝晝詞多休夜詞多咎太)¶
(𤣥因經緯以分三表南北為經東西為緯一六水在北/二七火在南五土在中故一二五六七為經三八木在)¶
<pb:KR4d0072_WYG_008-17a>¶
(東四九金在西故三四八九為緯取三經以為旦筮之/一表一五七是也取三緯以為夕筮之一表三四八是)¶
(也取二經一緯以為日中夜中筮之一表二六九是也/今夫旦筮而遇竒首曰一從二從三從是謂大休遇偶)¶
(首則曰一違二違三違是謂大咎日中夜中筮而遇偶/首曰一從二從三違始中休終咎遇竒首則曰一違二)¶
(違三從始中咎終休夕筮而遇竒首曰一從二違三違/始休中終咎遇偶首則曰一違二從三從始咎中終休)¶
(大率/如此)辭者辭之從違也(各觀其表之辭/觀始中决從終)¶
　　推𤣥算¶
家一置一二置二三置三部一勿増二増三三増六州¶
一勿増二増九三増十八方一勿増二増二十七三増¶
<pb:KR4d0072_WYG_008-17b>¶
五十四四位之積算則是其首去中之䇿數也¶
　　求表之贊¶
置首去中䇿數(惟其所遇之首而置之如應/去中四十一則置四十一)減一而九¶
之(如應置四十一則減一為四/十以九乘四十得三百六十)増贊(惟其所求之贊而/増之一則増一二)¶
(則增/二)半之則得贊去冬至日數矣(如應首九之得三百/六十若求應一賛則)¶
(增一為三百六十一半得百八十有半/則是應之一去冬至百八十日有半也)偶為所得日之¶
夜竒為所明日之晝(此非一首之間一為竒而二為偶/者也半之而竒謂之竒半之而偶)¶
(謂之偶若不増一為百八十日則是法首/日之夜増一則竒乃是明日應首之晝)九之者為賛¶
<pb:KR4d0072_WYG_008-18a>¶
也(一首/九賛)減一者為増賛也(容有不盡求其九/賛故減而後増)半之者為¶
日也(二賛為/一日)求星從牽牛始除算盡則是其日也(如應/之一)¶
(去冬至百八十日有半以二十八宿之度自牛以下除/之盡百八十算有半即是應之一日在井二十九度半)¶
(也/)除算盡則是其日也者星之度日之日也(日一日而/行一度)¶
斗振天而進日違天而退(日行與斗建異日自北而西/西而南南而東東而復於北)¶
(斗自北而東東而南/南而西西而復於北)𤣥日書斗書(如求星之法逆/而求之可也)而月¶
不書¶
　　厯法¶
<pb:KR4d0072_WYG_008-18b>¶
十九嵗為一章二十七章五百一十三嵗為一㑹三㑹¶
八十一章千五百三十九嵗為一統三統九㑹二百四¶
十三章四千六百一十七嵗為一元一章閏分盡一㑹¶
月蝕盡一統朔分盡一元六甲盡自子至辰自辰至申¶
自申至子是為三元冠之以甲而章㑹統元與月蝕俱¶
沒此雄之自述云爾夫盡者生於不齊者也不齊之積¶
而至於齊是以有盡也斗與天而東日違天而西終日¶
而成度盡度而成朞故不齊者非出於斗與日出於月¶
<pb:KR4d0072_WYG_008-19a>¶
也日舒而月速於是有晦朔弦望進退之不齊惟其不¶
齊故要之於四千六百一十七嵗而後四者皆盡又從¶
而三之萬有三千八百五十一嵗冬至朔旦復得甲子¶
而十二辰盡也此五盡者厯之所以有法也今𤣥告曰¶
𤣥日書斗書而月不書夫七百三十一賛二賛而為一¶
日固其勢不得書月也苟月而不書則夫厯法之可見¶
於𤣥者止於一朞而此五盡者雄之所强存而已是故¶
别其一朞之法於前而存其五盡之數於後盖不詳云¶
<pb:KR4d0072_WYG_008-19b>¶
　¶
　¶
　¶
　¶
　¶
　¶
　¶
　嘉祐集巻八¶
